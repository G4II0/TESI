# TESI
Tesi di laurea triennale in ingegneria informatica. Settembre, 2023

Nell’ampio settore della Human-Computer Interaction (HCI), che prevede l’intersezione
tra le discipline ingegneristiche e lo studio di questioni più prettamente sociali, si deve
necessariamente tenere in considerazione l’evoluzione umana e verso quali temi essa ripone
la sua attenzione.
Alcune questioni, come il cambiamento climatico e la giustizia sociale, sono divenute
pilastri portanti del pensiero del nuovo millennio. Oggi più che mai sono argomenti
sentiti e verso i quali cercare di porre rimedio con tutti i mezzi a nostra disposizione.
E’ proprio qui che entra in gioco la Sustainable Human-Computer Interaction,
tutto quel settore dell’HCI che ha l’obiettivo di poter venire incontro alle necessità che la
società richiede nel momento in cui si trattano i temi citati precedentemente. Ciò significa
poter irrompere nel sociale con nuove idee ingegneristiche e progettuali al fine di poter
lenire questi "mali", portando così avanti l’utopico obiettivo di voler "cambiare il mondo"
attraverso la tecnologia sfruttata "nel modo giusto".
Un caso di studio che esemplifica quanto appena scritto e che, nel suo piccolo, cerca di
contribuire alla riuscita dell’obiettivo SHCI è il progetto "Below 58BPM", che si occupa
di realizzare un dispositivo IoT (Internet Of Things) e un prototipo di applicazione per
mobile, al fine di aiutare una cantante lirica a proseguire la propria carriera, malgrado
le difficoltà della sua condizione particolare; progettando il tutto con attenzione a temi
quali la sostenibilità ambientale, sociale ed economica.
